274 M. TULLII CICERONIS

essetis, utinam ne ego quidem essem! quid enim mole-
stius? sed tamen, cum ego sensissem de fle, qui exerci-
tus haberent, sententiam ferri oportere, idem illi, qui
solent, reclamarunt3 itaque excepti etiam estis me vehe-
menter repugnante. quocirca Segulium neglegamus, qui
res novas quaerit, non quo veterem comederit -· nullam
enim habuit ——, sed hanc ipsam recentem novam devo-

s ravit. quod autem scribis te, quod pro te ipso non facias,

1

id pro me facere, ut de me timeas aliquid, omni te, vir
optime mihique carissime [Brute] , de me metu libero:
ego enim, quae provideri poterunt, non fallar in iis3 quae
cautionem non habebunt, de iis non ita valde laboro. ·
sim enim inpudens , si plus postulem , quam homini a
rerum natura tribui potest. quod mihi praecipis, ut ca-
veam ne timendo magis timere cogar, et sapienter et
amicissime praecipis3 sed velim tibi persuadeas, cum te
constet excellere hoc genere virtutis, ut numquam exti-
mescaS, numquam perturbere, me huic tuae virtuti pro-
xime accedere: quam ob rem nec metuam quicquam et
cavebo omnia. sed vide ne tua iam, mi Brute, culpa
futura sit , si ego quicquam timeam3 tuIs enim opibus et
consulatu tuo, etiam si timidi essemus, tamen omnem
timorem abiceremus, praesertim cum persuasum omnibus
esset mihique maxime, a te nos unice diligi. consiliis
tuis, quae scribis de quattuor legionibus deque agris ad-
signandis ab utrisque vestrum, vehementer adsentior.
itaque, cum quidam de collegis nostris agrariam curatio-
nem ligurrirent, disturbavi rem totamque vobis· integram
reservavi. si quid erit occultius et, ut scribis, reconditum,
meorum aliquem mittam, quo fidelius ad te litterae per·
ferantur. pr. Non. Iun.

XXII.
Ser. Romae mense Quintili a. u. c. 711.

M. CICERO S. D. D. BRUTO.

Cum Appio 'Claudio O. f. summa mihi necessitudo est
multis eius officiis et meis mutuis constituta. peto a te
maiorem in modum vel humanitatis tuae vel mea causa,
ut eum auctoritate tua, quae plurimum valet, conserva-
tum velis. volo te, cum fortissimus vir cognitus sis,

 

