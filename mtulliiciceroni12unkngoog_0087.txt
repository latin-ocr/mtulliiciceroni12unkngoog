EPISTOLARUM Ι. 2. 3

tum commemoratione tuae voluntatis erga illum ordinem
permovere. itaque postridie placuit, ut breviter sententias
diceremus 3 videbatur enim reconciliata nobis voluntas
esse senatus, quod cum dicende, tum singulis appellandis
rogandisque perspexeram. itaque cum sententia prima
Bibuli„pronuntiata esset, ut tres legati regem reducerent,
secunda Hortensii, ut tu sine exercitu reduceres, tertia
Volcatii, ut Pompeius reduceret, postulatum est, ut Bibuli
sententia divideretur. quatenus de religione dicebat, cui
quidem rei iam obsisti ‚non poterat, Bibulo adsensum
est3 de tribus legatis frequentes ierunt in alia omnia.
proxima erat Hortensii sententia, cum, Lupus, tribunus
pL, quod ipse de Pompeio retulisset, intendere coepit,
ante se oportere discessionem facere quam consules. eius
orationi vehementer ab omnibus reclamatum est3 erat
enim et iniqua et nova. consules neque concedebant
neque valde repugnabant, diem consumi volebant3 id
quod est factum: perspiciebant enim in Hortensii senten-
tiam multis partibus pluris ituros, quamquam aperte
Volcatio adsentirentur. multi rogabantur, atque id ipsum
consulibus invitis3 nam ei Bibuli· sententiam valere cu-
pierunt. hac controversia usque ad noctem ducta se· ‘
natus dimissus est. ego eo die casu apud Pompeium
cenavi nactusque tempus hoc magis idoneum quam um-
quam antea, quod post tuum discessum is dies honestis·
simus nobis fuerat in senatu, ita sum cum illo locutus,
ut mihi viderer animum hominis ab omni alia cogitatione
ad tuam dignitatem tuendam traducere: quem ego ipsum
cum audie, prorsus eum libero omni suspitione cupidita-
tis3 cum autem eius familiaris omnium ordinum vide0,
perspicio, id quod iam omnibus est apertum, totam rem
istam iam pridem a certis hominibus , non invito rege
ipso consiliariisque eius , esse corruptam. haec scripsi
a. d. XVI. Kal. Februarias ante lucem: eo die senatus
erat futurus. nos in senatu, quem ad modum spero, di—
gnitatem nostram, ut potest in tanta hominum perfidia
et iniquitate, retinebimus 3 quod ad popularem rationem
attinet, hoc videmur esse consecuti, ut ne quid agi cum
populo aut salvis auspiciis aut salvis legibus aut denique

sine vi posset. de his rebus pridie, quam hap? scripsi,

