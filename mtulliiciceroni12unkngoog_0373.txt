 

EPISTOLARUM XII. 8-10, 289

X.
Ser. Romae ineunte mense Quintili a. ιι. c. 711.
CICERO CASSIO SAL.

Lepidus, tuus adfinis, meus familiaris, pr. K. Quin- 1
ctilis sententiis omnibus hostis a senatu iudicatus est ce-
terique, qui una cum illo a re publica defecerunt3 quibus
tamen ad sanitatem redeundi ante Κ. Sept. potestas facta
est. fortis sane senatus ‚ sed maxime spe subsidii tui,
bellum quidem, cum haec scribebam , sane magnum erat
scelere et levitate Lepidi. nos de Dolabella cotidie,
quae volumus, audimus, sed adhuc sine capite, sine au-
ctore, rumore nuntio· quod cum ita esset, tamen litteris
tuis, quas Nonis Maiis ex castris datas acceperamus , ita
persuasum erat civitati, ut illum iam oppressum omnes
arbitrarentur, te autem in Italiam venire cum exercitu,
ut, si haee ex sententia confecta essent, consilio atque
auctoritate tua, sin quid forte titubatum, ut fit m belle,
exercitu tuo niteremur, quem quidem· ego exercitum
quibuscumque potuero rebus ornabo 3 cuius rei tum tem-
pus erit, cum, quid opis rei publicae laturus is exercitus
sit aut quid iam tulerit, notum esse coeperit: nam adhuc
tantum conatus audiuntur, optimi illi quidem et praeclaris-
simi, sed gesta res exspectatur, quam quidem aut iam esse
aliquam aut adpropinquare confido. tua virtute et ma-
gnitudine animi nihil est nobilius3 itaque optamus, ut
quam primum te in Italia videamus: rem publicam nos
habere arbitrabimur, si vos habebimus. praeclare vice-
ramus, nisi spoliatum, inermem, fugientem Lepidus rece-
pisset Antonium3 itaque numquam tanto odio civitati
Antonius fuit, quanto est Lepidus: ille enim ex turbu-
lenta re publica, hic ex pace et victoria bellum excitavit.
huie oppositos consules designatos habemus, in quibus
est magna illa quidem spes, sed anceps cura propter in-
certos exitus proeliorum. persuade tibi igitur, in te et
in Bruto tuo esse omnia, vos exspectari, Brutum quidem
iam iamque. quod si, ut spero, victis hostibus nost-ris
veneritis, tamen auctoritate vestra res publica exsurget
et 111 aliquo statu tolerabili consistet3 -sunt enim permulta,
quibus erit medendum, etiam si res publica satis esse

videbitur sceleribus hostium liberata. yale.
Ciceronis vol. 11. 19

