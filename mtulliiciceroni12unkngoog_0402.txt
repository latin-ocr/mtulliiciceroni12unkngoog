318 M. TULLII CICERONIS

tributurum meis, praesertim cum ego pro his unis petam,
habeam autem, qui simili causa laborent, conpluris ne-
cessarios. hoc me non sine causa facere neque aliqua
levi ambitione commotum a te contendere etsi te existi-

mare arbitror, tamen mihi adfirmanti credas velim, me ff
huic municipio debere plurimum, nullum ’umquam fuisse ῑ

tempus neque honorum nee laborum meorum, in quo
non huius municipii studium in me· exstiterit singulare.
quapropter a te etiam atque etiam pro nostra summa
coniunctione proque tua in me perpetua et maxima be-
nevolentia maiorem in modum peto atque contendo, ut,
cum fortunas agi eius municipii intellegas, quod sit mihi
necessitudine, officiis, benevolentia coniunctissimum, id
mihi des-³ quod erit huius modi, ut, si a Caesare, quod
speramus, impetrarimus, tuo beneficio nos id consecutos
esse iudicemus, sin minus, pro eo tamen id habeamus,
quoniam a te data sit opera, ut impetraremus. hoc cum
mihi gratissimum feceris, tum viros optimos, homines
honestissimos eosdemque gratissimos et tua necessitu-
dine dignissimos, summo beneficio ιιι, perpetuum tibi tuis-
que devinxeris. ·

VIII.
Sor. Romae mense Octobri a. ιι. c. 709.
M. CICERO M. RUTILIO SAL.

Cum et mihi conscius essem, quanti te facerem, et
tuam erga me benevolentiam expertus essem, non dubi-
, tavi a te petere, quod mihi petendum esset. Ρ. Sestium
quanti faciam, ipse optimes scio, quanti autem facere de·
beam, et tu et omnes homines sciunt. is cum ex aliis te
mei studiosissimum esse cognosset, petivit a me, ut ad
te quam accuratissime scriberem de re O. Albinii sena·
toris, cuius ex filia natus est L. Sestius, optimus adule-
scens, filius Ρ. Sestii. hoc idcirco scripsi, ut intellegeres
non solum me pro Ρ. Sestio laborare debere, sed Sestium
etiam pro Albinio. res autem est haec. a Μ. Laberio
C. Albinius praedia m aestimationem accepit, quae prae·
dia Laberius emerat a Caesare de bonis Plotianis. ea εἰ
dicam non esse e re publica dividi, docere te videar, 11011
rogare3 sed tamen cum Caesar Sullanas venditiones et

