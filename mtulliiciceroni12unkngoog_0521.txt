EPISTOLABUM AD Q. FRATREM 1. 8. . 437

-ad me quidem multi multa et se sperare demonstrant,
sed ego quod sperem non dispicio, cum inimici plurimum
valeant, amici partim deseruerint me, partim etiam pro-
diderint, qui in meo reditu fortasse reprehensionem sui
sceleris pertimescant. sed, ista qualia sint, tu velim per-
spicias mihique declares. ego tamen, quam diu tibi opus
erit, si quid periculi subeundum videbis, vivam3 diutiu‘s ⁴
in hac vita esse non possum: neque enim tantum virium
habet ulla aut prudentia aut doctrina, ut tantum dolorem
possit sustinere. scio fuisse et honestius moriendi tem·
pus et utilius, sed non hoe solum, multa alia praetermisi,
quae si queri velim praeterita, nihil agam nisi ut au-
geam dolorem tuum, indicem stultitiam meam. illud
quidem nec faciendum est nec fieri potest, me diutius,
quam aut tuum tempus aut firma spes postulabit, in tam
misera tamque turpi vita commorari, ut, qui modo fratre
fuerim, liberis, coniuge, copiis, genere ipso pecuniae
beatissimus , dignitate, auctoritate, existimatione, gratia
non inferior quam qui umquam fuerunt amplissimi, is
nunc in hac tam adflicta perditaque fortuna neque me
neque meos lugere diutius possim. qua re quid ad me
scripsisti de permutatione? quasi vero nune me non tuae
facultates sustineant, qua in re ipsa video miser et sentio
quid sceleris admiserim, cuin de visceribus tuis et filii
tui satis facturus sis quibus debes, ego acceptam ex ,
aerario pecuniam tuo nomine frustra dissiparim. sed
tamen et Μ. Antonio, quantum tu scripseras, et Caepioni
tantundem solutum est; mihi ad id, quod cogito, hoc,
quod habeo, satis est; sive enim restituimur, sive despe-
ramus, nihil amplius opus est. tu, si forte quid erit mo-
lestiae , te ad Crassum et ad Calidium conferas censeo:
quantum Hortensio credendum sit, nescio. me summa
simulatione amoris summaque adsiduitate cotidiana sce-
leratissime insidiosissimeque tractavit, adiuncto Q. Arrio ;
quorum ego consiliis, promissis, praeceptis destitutus in
hanc calamitatem incidi. sed haec occultabis, ne quid
obsint· illud caveto ·-—· et eo puto per Pomponium foven-
dum tihi esse ipsum Hortensium —, ne ille versus, qui
in te erat conlatus, cum aedilitatem petebas, de lege· Au-
relia, falso testimonio confirmetur3 nihil enim tam timeo

