2⁷1*- **·2÷‡⁹;³==·5·‘ “
.

316 Μ. TULLII CICERONIS

2 mihi liberalissime atque humanissime recepisti. Cuspius,
homo in omnis suos officiosissimus, mirifice quosdam
homines ex ista provincia tuetur et diligit propterea,
quod fuit in 'Africa bis, cum maximis societatis negotiis
praeesset; itaque hoc eius officium, quod adhibet erga
illos, ego mea facultate et gratia soleo, quantum possum,
adiuvare. qua re Cuspianorum omnium commendationis
causam hac tibi epistola exponendam putavi3 reliquis
epistolis tantum faciam, ut notam adponam eam, quae
mihi tecum convenit, et simul significem de numero esse

³ Cuspii amicorum. sed hanc , commendationem, quam his
litteris consignare volui, scito esse omnium gravissimam:
nam P. Cuspius singulari studio contendit a me, ut tibi
quam diligentissime L. Iulium commendarem. eius ego
studio vix videor mihi satis facere posse, si utar verbis
iis, quibus, eum diligentissime quid agimus, uti solemus3
nova quaedam postulat et putat me eius generis artifi-
cium quoddam teneret ei ego pollicitus sum me ex intima
nostra arte deprompturum mirificum genus commenda-
tionis. id quoniam adsequi non possum, tu re velim
efficias, ut ille genere mearum litterarum incredibili quid-

'4 dam perfectum arbitretur. id facies, si omne genus libe-
ralitatis, quod et ab humanitate et potestate tua proficisci
poterit, non modo re, sed etiam verbis, voltu denique
exprompseris3 quae quantum in provincia valeant, vellem

’ expertus essem, sed tamen suspicor. ipsum hominem,
quem tibi commendo, perdignum esse tua amicitia, non
solum, quia mihi Cuspius dicit, credo , tametsi id satis
esse debebat, sed quia novi eius iudicium in hominibus

5 et amicis deligendis. harum litterarum vis quanta fuerit,
propediem iudicabo tibique, ut confido, gratias agam:
eg0, quae te velle quaeque ad te pertinere arbitrabor,
omnia studiose diligenterque curabo. cura ut valeas.

VI b.
Scr. Romae a. n. c. 698.
Μ. CICERO Q. VALERIO Q. F. ORC'AE PROGOS.

P. Cornelius , qui tibi litteras has dedit, est mihi a
P. Cuspio commendatus, cuius causa quanto opere cupe-
rem deberemque, profecto ex me facile cognosti. vehe-

ι
ἱ
Ι
ἰ

