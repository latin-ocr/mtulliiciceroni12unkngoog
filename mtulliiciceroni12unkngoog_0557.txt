- EPISTOLARUM AD Q. FRATREM III. 6-8. 473
cadit enim in absolutionem Gabinii. ’

οἳ βίῃ εἶν’ αγορῇ σκολιὰς κρίνωσι θέμιστας,
ἐκ δὲ δίκην ἐλάσωσι, θεῶν ὄπιν οὐκ ἀλέγοντες.

sed haec non curare decrevi. Romam cum venere, quae ε
perspexero, scribam ad te et maxime de dictatura, et ad
Labienum et ad Ligurium litteras dabo. hanc scripsi
ante lucem ad lychnuchum ligneolum, qui' mihi erat
periucundus, quod eum te aiebant, cum esses Sami, cu-
rasse faciendum. vale, mi suavissime et optime frater.

VIII.
Ser. Romae exeunte mense Novembri a. u. c. 700.
MARCUS QUINTO FRATRI SALUTEM.

Superiori epistolae quod respondeam nihil est, quae 1
plena stomachi et ‘querelarum est, quo in genere alteram
quoque te scribis pridie Labieno dedisse, qui adhuc non
venerat: delevit enim mihi omnem molestiam recentior
epistola. tantum te et moneo et rogo, ut in istis molestiis
et laboribus et desideriis recordere, consilium nostrum
quod fuerit profectionis tuae 3 non enim commoda quaedam
sequebamur parva ac mediocria. quid enim erat quod
discessu nostro emendum putaremus? praesidium firmis-
simum petebamus ex· optimi et potentissimi viri benevo-
lentia ad omnem statum nostrae dignitatis. plura ponun-
turin spe quam in pecuniis 3 reliqua ad iacturam struantur.
qua re si crebro referes animum tuum ad rationem et
veteris consilii nostri et spei, facilius istos militiae labores
ceteraque, quae te offendunt, feres, et tamen cum voles
depones. ‚sed eius rei maturitas nequedum venit et tamen
iam adpropinquat. etiam illud te admonet), ne quid ullis
litteris committas, quod, si prolatum sit, moleste feramus:
multa sunt, quae ego nescire malo quam cum aliquo
periculo fieri certior. plura ad te vacuo animo scribam,
cum, ut spero, se Cicero meus belle habebit. tu velim
cures ut sciam, quibus nos dare oporteat eas, quas ad te
deinde litteras mittemus, Caesarisne tabellariis, ut is ad
te protinus mittat, an Labieni, ubi enim isti sint Nervii
et quam longe absint, nescio. de virtute et gravitate 8‘
Caesaris, quam in summo dolore adhibuisset, magnam

 

