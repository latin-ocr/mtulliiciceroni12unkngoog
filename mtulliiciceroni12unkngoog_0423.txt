EPISTOLARUM XIII. 34—39. 339

XXXVII.
Scr. Romae anno incerto.

CICERO ACILIO PROCONSULI SAL.

Hippiam, Philoxeni filium, Calactinum, hospitem et
necessarium meum, tibi commendo in maiorem modum:
eius bona, quem ad modum ad me delata res est, publice
possidentur alieno nomine contra leges Calactinorum.
id si ita est, etiam sine mea commendatione ab aequitate
tua res ipsa impetrare debet, ut ei subvenias. quoquo
modo autem ne res habet, peto a te, ut honoris mei causa
eum expedias tantumque ei commodes et in hac re et in
ceteris, quantum tua fides dignitasque patietur: id mihi
vehementer gratum erit.

XXXVIII.
Scr. Romae anno incer-tc.
CICERO ACILIO PROCONSULI SAL.

L. Bruttius, eques Romanus, adulescens omnibus re·-
bus ornatus, in meis familiarissimis est meque observat
diligentissime, cuius cum patre magna mihi fuit amicitia
iam inde a quaestura mea Siciliensi. omnino nunc ipse
Bruttius Romae mecum est3 sed tamen domum eius et
rem familiarem et procuratores tibi sic commende, ut
maiore studio commendare non possim. gratissimum
mihi fecerisz, si curaris, ut intellegat Bruttius, id quod ei
recepi, hanc meam commendationem sibi magno adiu-
mento fuisse.

XXXIX.
Sor. Romae anno incerto.
CICERO ACILIO PROCONSULI SAL.

Cum familia Titurnia necessitudo mihi intercedit ve-
· tus, ex qua reliquus est M. Titurnius Rufus, qui mihi
omni diligentia atque officio est tuendus3 est igitur in
tua potestate, ut ille' m me satis sibi praesidii putet esse.
quapropter eum tibi commendo m maiorem modum et
abs te peto, efficias, ut is commendationem hanc intel-
legat sibi magno adiumento fuisse· erit id mihi vehe-

menter gratum.
22 0

