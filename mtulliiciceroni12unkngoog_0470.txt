386 M. TULLII CICERONIS
honore perspexi, totam denique domum vestram vel sa-

lutis vel dignitatis meae studiosissimam cupidissimamque ,
cognovi. qua re gratum mihi feceris, si uxori tuae ¹

Iuniae, gravissimae atque optimae feminae, meis verbis
eris gratulatus. ¹ a te id, quod consuesti, peto, me absen-
tem diligas atque defendas.

IX.
Sor. ibidem eodem mense eiusdem anni.
M. CICERO PROCOS. S. D. M. MARCELLO COS.

1 Te et pietatis in tuos et animi in rem publicam et
clarissimi atque optimi consulatus G. Marcello consule
facto fructum cepisse, vehementer gaudeo. non dubito,
quid praesentes sentiant3 nos quidem longinqui et a te
ipso missi in ultimas gentis ad caelum mehercule te tol-
limus verissimis ac iustissimis laudibus. nam cum te a
pueritia tua unice dilexerim tuque me in omni genere
semper amplissimum esse et volueris et iudicaris , tum
hoo vel tuo facto vel populi Romani de te iudicio multo
acrius vehementiusque diligo maximaque laetitia adficior,
cum ab hominibus prudentissimis virisque optimis omni-
bus dictis, factis , studiis, institutis vel me tui similem

2 esse audio vel te mei. unum vero si addis ad· praecla-
rissimas res consulatus tui, ut aut mihi succedat quam
primum aliquis aut ne quid accedat temporis ad id, quod
tu mihi et senatus consulto et lege finisti, omnia me per
te consecutum putabo. · cura, ut valeas et me absentem

3 diligas atque defendas. quae mihi de Parthis nuntiata
sunt, quia non putabam a me etiam nunc scribenda esse
publice, propterea ne pro familiaritate quidem nostra
volui ad te scribere, ne , cum ad consulem scripsissem.
publice viderer scripsisse.

x.
ser. in cilicia mense Ianuario a. u. c. 704.
M. CICERO ms. SAL. D. Ο. MARCELLO c. F. cos.

1 Quoniam id accidit, quod mihi maxime fuit optatum,
ut omnium Marcellorum, Marcellinorum etiam -- mirificus

 

