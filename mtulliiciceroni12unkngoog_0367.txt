„⁸3-

EPISTULARUM ΚΠ. 1, 2. '233

dine et animi et beneficii vestri a vobis magna desiderat
adhuc. ulta suas iniurias est per vos interitu tyranni3 nihil
ampliust ornamenta vero sua quae reciperavit? an quod
ei mortuo paret, quem vivum ferre non poterat? cuius
aera refigere debebamus, eius etiam chirographa defen-
dimus? ‘at enim ita decrevimus? fecimus id quidem tem-
poribus cedentes, quae valent in re publica plurimum;
sed inmoderate quidam et ingrate nostra facilitate abu·
tuntur. verum haec propediem et multa alia coram· in-
terim velim sic tibi persuadeas, mihi cum rei publicae,
quam semper habui carissimam, tum amoris nostri causa

maximae curae esse tuam dignitatem. da operam, ut
valeas. [vala]-

11.
Ser. Romae exeunte mense Septembri a. u. c. 710.
CICERO CASSIO SAL.

Vehementer laetor tibi probari sententiam et oratio-
nem meam3 qua si saepius uti liceret, nihil esset negotii
libertatem et rem publicam reciperare. sed homo amens
et perditus multoque nequior quam ille ipse , quem tu
nequissimum occisum esse dixisti, caedis initium quaerit,
nullamque aliam ob causam me auctorem fuisse Caesaris
interficiendi criminatur, nisi ut in me veterani incitentur. ·
quod ego periculum non extimesco; modo vestri facti
gloriam cum mea laude communicet. ita nec Pisoni, qui
in eum primus invectus est nullo adsentiente, nec mihi, ,
qui idem tricensimo post die feci, nec Ρ. Servili0, qui
me est consecutus, tuto in senatum venire licet: caedem
enim gladiator quaerit eiusque initium a. d. 1111. Kal.
Octobr. a me se facturum putavit, ad quem ‘paratus ve-
nerat, cum in villa Metelli conpluris dies commentatus
esset. quae autem in lustris et in vino commentatio po-
tuit esse? itaque omnibus est visus, ut ad te antea scripsi,

· vomere suo more, non dicere. qua re, quod scribis te

confidere auctoritate et eloquentia nostra aliquid profici
posse, non nihil, ut in tantis malis, est profectum: intel-
legit enim populus Romanus tris esse consularis, qui,
quia, quae de re publica bene senserint, libere locuti sint,
tuto in senatum venire non possint. nec est praeterea

