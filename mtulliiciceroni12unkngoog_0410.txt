1

 

326 , Μ. TULLII CICERONIS

que iustioribus de causis commendare possim, faciamque
id, quod debent facere ii, qui religiose et sine ambitione
commendant: spondebo enim tibi vel potius spondeo in
meque recipio, eos esse Μ’. Curii mores eamque cum
probitatem, tum etiam humanitatem, ut eum et amicitia
tua et tam accurata commendatione, si tibi sit cognitus,
dignum sis existimaturus. mihi certe gratissimum feceris,
si intellexero has litteras tantum, quantum scribens con-
fidebam, apud te pondus habuisse.

XVIII.
Ser. Romae a. u. e. 708.
CICERO SERVIO SAL.

Non concedam, ut Attico nostro, quem elatum laetitia
vidi, iucundiores tuae suavissime ad eum et humanissime
scriptae litterae fuerint quam mihi3 ‚nam etsi utrique
nostrum prope aeque gratae erant, tamen ego admirabar
magis te, qui, si rogatus aut certe admonitus liberaliter
Attico respondisses -- quod tamen dubium nobis , quin
ita futurum fuerit, non erat --, ultro ad eum scripsisse
eique nec opinanti voluntatem tuam tantam per litteras
detulisse. de quo non modo rogare te, ut eo studiosius
mea quoque causa facias, non debeo —- nihil enim cumu-
latius fieri potest, quam polliceris· —-, sed ne gratias
quidem agere, quod, tu et ipsius causa et tua sponte
feceris. ,illud tamen dicam, mihi id, quod fecisti, esse
gratissimum3 tale enim tuum iudicium de homine ec,
quem ego unice diligo, non potest mihi non summe esse
iucundum: quod cum ita sit, esse ⁸gratum necesse est.
sed tamen, quoniam mihi pro coniunctione nostra vel
peccare ‘apud te in scribendo licet, utrumque eorum,
quae negavi mihi faciunda esse, faciamz nam et ad id,
quod Attici >causa te ostendisti esse facturum, tantum
velim addas, quantum ex nostro amore accessionis fieri
potest, et, quod modo verebar, ‚ tibi gratias agere, nunc
plane ago teque ita existimare volo , quibuscumque offi-
ciis in Epiroticis reliquisque rebus Atticum obstrinxeris,
isdem me tibi obligatum fore. ¹ ’

 

